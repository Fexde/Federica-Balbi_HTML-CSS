<!DOCTYPE html>
<html lang="en" dir="ltr">
  <head>
    <meta charset="utf-8">
    <title>High on Arts - Borborygmus</title>
    <link rel="icon" type="image/x-icon" href="assets/images/favicon.ico">
    <link href="https://fonts.googleapis.com/css2?family=Fredoka:wght@300;700&display=swap" rel="stylesheet">
    <link rel="stylesheet" href="./assets/css/borborygmus.css">
    </head>
  <body>
    <div class="content">
      <div class="page">
        <div class="flex-container">
          <div class="logo">
            <a href="index.html">
              <img src="assets/images/logo1.png" width="150px" alt="logo-high-on-arts"/>
            </a>
          </div>
          <div class="navbar">
            <a href="index.html">Home</a>
            <a href="high-on-arts.html">Blog</a>
            <a href="contacts.html">Contacts</a>
          </div>
        </div>

        <h1>High on Arts</h1>
        <h3>Theatre</h3>
        <h2>Borborygmus</h2>
        <header>
          <p>Visto al Teatro Astra di Torino il <time datetime="2021-11-9">9/11/2021</time></p>
          <p>Recensione di Federica Balbi</p>
        </header>
        <br>
        <article>
          <p>Borborygmus è composizione e distruzione. È rumore. È un palco vivo in cui le cose si trasformano e le persone, a volte, dimenticano.</p>
          <p>Lina Majdalanie, Mazen Kerbaj e Rabih Mroué sono autori, registi e attori di questa pièce. Tuttavia, protagonisti e quasi registi sono anche gli oggetti di scena che, di volta in volta, ticchettano, frusciano, ronzano, stridono, scricchiolano e vanno in frantumi. Tutto ciò in modo sempre inaspettato, in un ciclo di apparizione, distruzione, trasformazione, distruzione. C’è della violenza in quasi ogni gesto, perché niente è maneggiato con delicatezza, ma lanciato, scagliato, calpestato, o lasciato cadere.</p>
          <div class="borb-img">
            <img src="assets/images/borborygmus.jpg" width="400px" alt="Borborygmus-Credits: Bobby Roger"/>
          </div>
          <p>Questa violenza si manifesta anche nei testi, celata da un’apparenza di normalità e mescolata alle azioni più semplici della vita di tutti i giorni. In un racconto spezzato, l’individuale diventa il collettivo e viceversa: le voci si sovrappongono, si danno ragione, poi torto, si intonano quasi, poi discordano. Dalla quotidianità emergono tracce non della guerra in Libano, ma delle sue conseguenze, così come degli effetti della discriminazione etnico-raziale e della sofferenza della migrazione. </p>
          <p>I testi stessi (in lingua originale, con soprattitoli) sono costruiti per anafore e accumulazioni, come una poesia o una preghiera. Così come gli oggetti, le parole perdono il loro scopo iniziale e diventano suono, aumentano di volume o velocità, raggiungono il loro punto di rottura, oppure si spengono nell’assenza di memoria.</p>
          <p>Borborygmus, nella sua prima nazionale, è un esperimento che colpisce, pur sfuggendo a un’interpretazione univoca, e lascia, a sua volta, un segno. E forse, una volta giunto alla sua fine, si trasforma in qualcos’altro.</p>
          <br>
        </article>
        <footer>
          <p>scritto, diretto e recitato da: Lina Majdalanie, Mazen Kerbaj, Rabih Mroué <br>
            disegno luci e audio, direzione tecnica: Thomas Köppel <br>
            luci: Arno Truschinski <br>
            musica della prima scena: La Forza Del Destino – Ouverture di Giuseppe Verdi <br>
            prodotto da: HAU Hebbel am Ufer, Walker Art Center (Minneapolis) <br>
            coproduzione: Mousonturm (Frankfurt), Wiener Festwochen <br>
            sostenuto da: rete Alliance of International Production Houses del Federal Government Commissioner for Culture e da the Media e Rosa Luxemburg Stiftung – Beirut Office</p><br>
        </footer>

        <div class="button">
          <a href="high-on-arts.html">To the blog</a>
        </div>


      </div>
    </div>
  </body>
</html>
